---
title: Introduction
slug: /
---

## Data Engineering

เบื้องหลังของ Dashboard สวยๆ หรือโมเดล Machine Learning ที่ทำงานอยู่ในผลิตภัณฑ์ต่างๆ คือ ข้อมูล
ซึ่งก็ไม่ใช่ข้อมูลดิบๆ นะ แต่เป็นข้อมูลที่เรารวบรวมมาจากหลายๆ แหล่ง แล้วเอามาปัดฝุ่น ทำความสะอาด
รวมไปถึงประมวลผลให้อยู่ในรูปแบบที่เราสามารถที่จะดึงคุณค่าออกมาจากมันได้

คำกล่าวที่ว่าข้อมูลก็เหมือนน้ำมัน น้ำมันก็ต้องผ่านกระบวนการต่างๆ เพื่อให้น้ำมันนั้นสามารถนำมาใช้งานได้
ข้อมูลก็เช่นกัน จะต้องผ่านกระบวนการต่างๆ เพื่อให้ข้อมูลนั้นมีคุณค่าได้

### Data Sources

ในระบบแต่ละระบบจะมีการเก็บข้อมูลเพื่อนำเอาไปใช้งานต่อ ไม่ว่าจะเป็นระบบการซื้อสินค้าออนไลน์
หรือระบบดูหนังออนไลน์ก็ตาม ซึ่งข้อมูลในระบบเหล่านั้น เราสามารถได้มาจากหลายๆ แหล่งด้วยกัน
หนึ่งในนั้นคือ ข้อมูลจากการใช้งานของผู้ใช้ระบบ (User-Generated Data) ได้แก่ การกรอกฟอร์ม
การกดปุ่มบนหน้าเว็บ การเลื่อนหน้าแอพพลิเคชั่น เป็นต้น

แหล่งต่อไปคือข้อมูลที่ได้จากเครื่องจักร หรือเครื่องคอมพิวเตอร์ (System-Generated Data) เช่น Logs
ต่างๆ หรือพวก ข้อมูล Meta ที่เอาไว้บอกลักษณะของข้อมูลอีกที

### Data Pipelines

Data Pipelines คือรากฐานของความสำเร็จในการทำ Data Analytics และ Machine Learning
การเคลื่อนย้ายข้อมูลจากหลายๆ แหล่งข้อมูลที่แตกต่างกัน และนำมาประมวลผลเพื่อที่จะให้บริบทในการวิเคราะห์ข้อมูล
คือความแตกต่างระหว่างการมีข้อมูลอยู่กับการสกัดเอาคุณค่าออกจากข้อมูล

กล่าวได้ว่า Data Pipelines เป็นเซตของขั้นตอนการประมวลผลที่เคลื่อนย้าย และเปลี่ยนรูปข้อมูลจากหลายๆ
แหล่งข้อมูลที่ต่างกัน ไปที่จุดหมายปลายทาง ที่ๆ คุณค่าสามารถถูกนำไปใช้ได้

### Databases

Database คืออะไร? Database หรือ ฐานข้อมูล คือชุดข้อมูลที่มีโครงสร้าง
ซึ่งในปัจจุบันฐานข้อมูลเป็นส่วนมากถูกจัดเก็บในรูปแบบดิจิตอลด้วยระบบคอมพิวเตอร์
เครื่องมือที่ใช้ควบคุม จัดการฐานข้อมูลเหล่านี้เรียกว่า Database Management System หรือระบบฐานข้อมูล

โดยทั่วไปในทางปฏิบัติ เรามักจะเรียกฐานข้อมูลและระบบฐานข้อมูลในภาพรวมด้วยคำว่า Database หรือเพียงแค่คำว่า ฐานข้อมูล เท่านั้น เพื่อที่จะสื่อถึงเครื่องมือจัดการฐานข้อมูลที่เลือกใช้ ด้วยความที่ว่าในเมื่อพูดถึงระบบจัดการฐานข้อมูลก็จะต้องมีฐานข้อมูลเข้ามาเกี่ยวข้องด้วยเป็นธรรมชาติ

<!-- คือ ระบบคอมพิวเตอร์ที่เก็บรวบรวมชุดของข้อมูลแบบมีโครงสร้าง ที่มีความสัมพันธ์ซึ่งกันและกัน -->

### ความท้าทายในโลก Data Engineering

- External Dependencies - เราจะจัดการระบบที่อยู่นอกเหนือการควบคุมอย่างพวก external systems เช่น S3 หรือ Redis ได้อย่างไร?
- Python Dependencies - เราจะจัดการ package ต่าง ๆ และการควบคุมเวอร์ชั่นต่าง ๆ ในระบบเราอย่างไรได้บ้าง?
- Developer Experience - เราจะทำสภาพแวดล้อมการพัฒนา data pipeline ของเราได้อย่างไรให้นักพัฒนามีประสบการณ์ในการพัฒนาที่ดี
- Infrastructure - เราจะเอา data pipeline ของเรารันอยู่ที่ไหน?
- Observability - เราจะมีวิธีทำให้มั่นใจได้อย่างไรว่า data pipeline ของเรายังทำงานปกติอยู่?
- Testing - เรามีวิธีการทดสอบข้อมูล หรือระบบต่าง ๆ อย่างไรบ้าง?
- Deployments - เวลาที่เรามีการแก้ไขโค้ด หรือสร้าง data pipeline ขึ้นมาใหม่ เรามีการ deploy อย่างไร?
- Parameterization - ถ้าเราต้องการที่จะรัน data pipeline ของเราในหลาย ๆ configurations เราสามารถทำอย่างไรได้บ้าง?
- Complexity - เราจะจัดการความซับซ้อนต่าง ๆ ที่เกิดขึ้นในระบบ และที่ data pipeline ของเราอย่างไร?
